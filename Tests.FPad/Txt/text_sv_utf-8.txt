ChatGPT kan besvara faktafrågor, författa användbara texter i olika genrer, och samtala på ett människoliknande sätt på många olika språk. Sanningsenligheten i svaren varierar dock. ChatGPT är ett exempel på generativ AI. Den kan användas för att generera sammanfattningar, översättningar, rapporter, uppsatser, annonser, manus, presentationer, berättelser, poesi och sångtexter. Den kan komponera musik, skriva, felsöka och översätta datorprogram mellan olika programspråk. Till lärare kan den föreslå kursplaner, skoluppgifter, uppsatsämnen och betyg för elevernas svar. Skolelever kan använda den som en hjälplärare som förklarar svåra begrepp, eller som en spökskrivare för att bolla hur skoluppgifter och prov kan besvaras (ibland, beroende på provet, på en nivå över den genomsnittliga mänskliga testtagaren) i den mån skolan tillåter och uppmuntrar det arbetssättet.