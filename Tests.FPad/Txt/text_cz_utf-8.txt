ChatGPT má zatím rovněž potíže se zpracováním matematických úloh. Důvodem je, že je trénován na rozpoznávání a generování textu na základě předchozích vzorků. V současné době není schopen plně řešit matematická zadání, jako by to udělal člověk, protože matematika vyžaduje logické myšlení a abstrakci. Umělá inteligence například v podobě ChatGPT má tendenci spoléhat se na naučené modely a předem dané algoritmy a není zatím schopna pochopit matematiku na hlubší úrovni jako člověk. Ke zlepšení matematických schopností mělo dojít po 30. lednu 2023, kdy byl proveden upgrade ChatGPT. V placené verzi ChatGPT lze k řešení matematických úloh využít plugin od Wolfram Alpha.