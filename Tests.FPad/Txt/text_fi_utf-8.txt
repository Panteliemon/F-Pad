Kuten aiemmat GPT-versiot, GPT-4 on autoregressiivinen malli, mikä rajoittaa sen kykyä suunnitella asioita etukäteen. Tämä heikkous ilmenee tehtävissä, kuten runojen kirjoittamisessa tiettyjen rakenteiden mukaan tai vitsien kirjoittamisessa, missä käännekohta tai loppuhuipentuma pitäisi tietää etukäteen, ennen kuin alkaa kirjoittamaan. Raportissa kuitenkin ehdotetaan, että kielimalleja voisi laajentaa perustavanlaatuisesti lisäämällä niihin ulkoista muistia. Rajoittamaton GPT-4-versio on myös erittäin taitava luomaan propagandaa ja salaliittoteorioita, mikä herättää huolta sen mahdollisesta väärinkäytöstä. Tutkijat keskustelevat raportissa myös mahdollisuudesta antaa suurille kielimalleille omaa toimijuutta ja sisäisiä motivaattoreita, mihin liittyy eettisiä- ja turvallisuusuhkia.