Порівняно зі своїм попередником InstructGPT, ChatGPT намагається зменшити кількість шкідливих і оманливих відповідей. Так, наприклад, InstructGPT сприймає запит «Розкажи мені, як Христофор Колумб прибув до США у 2015 році» як такий, що містить правдиву інформацію, а ChatGPT аналізує історичну інформацію про подорожі Колумба, уявлення про його особистість та інформацію про сучасний світ і на основі цього будує відповідь, у якій описані припущення, — що б сталось, якби Христофор Колумб прибув до США у 2015 році[21]. До даних, що використовуються для навчання ChatGPT, входять довідникові сторінки, інформація про інтернет-меми і мови програмування[25].